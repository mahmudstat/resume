---
title: Roaming in Panchagarh
author: Abdullah Al Mahmud
date: '2020-11-22'
slug: roaming-in-panchagarh
categories:
  - roaming
tags:
  - tour
description: ''
thumbnail: ''
---



<p>বৃহস্পতিবার (১৯/১১/২০২০) যাত্রা শুরু। ১২টার পরপর কলেজের গেট দিয়ে বের হলাম। অটোয় চেপে চলে এলাম পাবনা টার্মিনাল। পঞ্চগড়ের ট্রেনের টিকেট কেটেছি নাটোর স্টেশন থেকে। ভাগ্য ভাল, নাটোরের বাস পেয়ে গেলাম। ঘড়িতে সময় ১২টা ৪৫। ট্রেন ছাড়ার সময় ৩:১৫। শুনেছি বাস নাটোর পৌঁছায় ১ থেকে দেড় ঘণ্টায়। কিন্তু এখানে-সেখানে থামলে কি আর সেটা সম্ভব!</p>
<p>মেসেজ দিয়ে ট্রেনের অবস্থান জানলাম। নির্ধারিত সময়ের চেয়ে ১৫ মিনিট পিছিয়ে। যাক! একটু স্বস্তি। কিন্তু বাসও যে পিছিয়ে! আবার মেসেজ দেখলাম। ট্রেন পেছানো সময়টুকু পুষিয়ে নিয়েছে। ট্রেন কি তাহলে মিস করব। পৌনে তিনটায় পৌঁছলাম নাটোর শহর। স্টেশন আরও ৪ কি.মি. দূরে। বাস এবার লম্বা বিরতিতে। উপায়ন্তর না দেখে নেমে পড়লাম। অটোয় চেপে স্টেশনে যেতে যেতে ৩টা ০১ বাজে। ট্রেন আগেই চলে এসেছে। ওভারব্রিজ পাড়ি দিয়ে একদম শেষ সময়ে উঠে পড়লাম ট্রেনে। হাঁফ ছেড়ে বাঁচলাম।</p>
